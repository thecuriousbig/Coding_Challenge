### จับฉันให้ได้สิ ซ้าย-ขวา-เท่ากับ
---
บริษัทแห่งหนึ่ง ตรวจสอบพบว่า พนักงานคนหนึ่งมีการส่งข้อความที่เป็นความลับของบริษัทไปหาบุคคลภายนอก โดยมีระบบเข้ารหัสข้อความเอาไว้ เพื่อไม่ให้ตรวจสอบได้ แต่หนักงานคนนั้นหารู้ไม่ว่า มี developer อยู่หลายคน ที่เชียวชาญด้านการไขรหัส

ทางบริษัทจึงขอความปรึกษา developer ผู้ผ่านร้อน ผ่านหนาวมานาน ทั้งหลาย เพื่อให้ช่วยหาวิธีถอดรหัส เพื่อจะได้ตามจับคนร้ายคนนั้นมาลงโทษอย่างสาสมต่อไป

ความรู้การเข้ารหัสข้อความเบื้องต้น ทางบริษัทได้ให้ software development manager ช่วยดูเบื้องต้นแล้ว ได้ความว่า

สัญลักษณ์ “L” หมายความว่า ตัวเลขด้านซ้าย มีค่ามากกว่า ตัวเลขด้านขวา

สัญลักษณ์ “R” หมายความว่า ตัวเลขด้านขวา มีค่ามากกว่า ตัวเลขด้านซ้าย

สัญลักษณ์ “=“ หมายความว่า ตัวเลขด้านซ้าย มีค่าเท่ากับ ตัวเลขด้านขวา

ตัวอย่างเช่น ตัวเลขชุด “410233“ จะเข้ารหัสได้เป็น “LLRR=“

อธิบายเพิ่มเติม จากตัวเลขชุด “410233“

เลขคู่แรกคือ 4 และ 1      => ตัวเลขซ้าย (4) มากกว่า ตัวเลขขวา (1)   => “L“

เลขคู่ถัดมาคือ 1 และ 0   => ตัวเลขซ้าย (1) มากกว่า ตัวเลขขวา (0)   => “L“

เลขคู่ถัดมาคือ 0 และ 2   => ตัวเลขซ้าย (0) น้อยกว่า ตัวเลขขวา (2)  => “R“

เลขคู่ถัดมาคือ 2 และ 3   => ตัวเลขซ้าย (2) น้อยกว่า ตัวเลขขวา (3)  => “R“

เลขคู่ถัดมาคือ 3 และ 3   => ตัวเลขซ้าย (3) เท่ากับ ตัวเลขขวา (3)     => “=“

ข้อความเข้ารหัสคือ “LLRR=”

 

โจทย์คือ ถ้าให้ข้อความที่เข้ารหัสมา (encoded)
ให้ developer ช่วยแปลงกลับเป็น ตัวเลขชุด โดยที่ตัวเลขแต่ละตัว จะต้องมีค่า มากกว่าหรือเท่ากับ 0 

แต่เนื่องจากว่า การแปลงกลับไปเป็นตัวเลขชุดนั้น แปลงได้หลายวิธี ดังนั้นทางบริษัทจึงขอให้เลือกเลขชุดที่มีผลรวมของทุกตัวเลข น้อยที่สุด

ตัวเอย่าง

“LLRR=” สามารถแปลงได้เป็น “410233” หรือ “210122“ ก็ได้ 

ผลรวมตัวเลขทุกตัวของ 410233 = 4 + 1 + 0 + 2+. 3 + 3 = 13
ผลรวมตัวเลขทุกตัวของ 210122 = 2 + 1 + 0 + 1 + 2 + 2  = 8

คำตอบคือ เลขชุด 210122 เนื่องจาก ผลรวมของทุกตัวเลขมีค่าน้อยที่สุด

 

ให้เขียนโปรแกรม ภาษาอะไรก็ได้ เพื่อรับข้อมูลข้อความที่เข้ารหัสแล้ว จาก keyboard (encoded) 

และให้แปลงกับเป็นตัวเลขชุด ที่มีผลรวมของทุกตัวเลข มีค่าน้อยที่สุด

แสดงผลเป็น ตัวเลขชุด ชุดนั้น